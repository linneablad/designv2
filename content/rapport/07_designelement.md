Skapa tema med designelement
=======================
Syftet med uppgiften var att skapa ett tema till webbplatsen som anväder sig av en samling tongivande designelement.

De designelement jag valde att jobba med var mönster, rymd, textur, figurer, streck och kontrast.


###Mönster
Jag lade till bakgrundsbilder som har ett mönster för headern och footern för att få lite mer liv i webbplatsen och för att undvika att den ser platt ut.


###Rymd
Jag har gjort en ganska luftig design. Det finns bland annat rymd mellan varje element och bestämda avstånd mellan rubriker och brödtext. Article elementet har en viss bredd vilket innebär att det blir mycket space på sidorna om man är på en stor skärm.


###Textur
Flashbilden som jag använder ger textur till webbplatsen. Bilden är inzoomad på en tavla där många olika färger används. Ytan ser lite skrovlig ut och de två mörkblå linjerna i bilden är utformade på det sättet att det ser ut som att de sticker ut från bilden. Mönstret jag använder för navbaren och footern ger också textur till webbplatsen. Typsnittet som jag använt till loggan *design* tillför också en viss textur eftersom bokstäverna är slavrigt ifyllda.


###Figurer
Jag valde att jobba mycket med rektanglar i webbplatsen. Alla element som article, byline, sidebar osv gav jag en bakgrundsfärg så att de sticker ut från body-elementet och får en rektangulär form. Jag lade till en border-radius för bilderna så att de skulle få en annan form och urskiljas mot rektanglarna. Jag vet inte om det blev så snyggt med rundade kanter för bilderna men jag ville leka runt lite med olika typer av figurer.


###Linjer
Linjer används under rubrikerna för att ge dem betoning. Jag använde även linjer för en hovrande effekt i navbaren för att göra länkarna tydligare.


###Kontrast
De färger jag använder ingår i ett triadiskt färgschema vilket ger kontraster mellan sidans olika sektioner. Jag har använt ett typsnitt med seriffer för rubrikerna och ett typsnitt utan seriffer för resterande text. Detta skapar också kontraster och visar tydligare vad som är rubrik och vad som är brödtext. Det uppstår även kontraster mellan de element som har ett mönster och de element som är utan mönster.


Referenser
-----------------------
George, James och Beaird, Jason. 2014. *The Principles of Beautiful Web Design, 3rd Edition*. SitePoint.

Stribley, Mary. *Design Elements & Principles*. Canva. [https://www.canva.com/learn/design-elements-principles/](https://www.canva.com/learn/design-elements-principles/) (hämtad 2019-12-05)


Om rapporten
-----------------------
Den här rapporten har utförts och författats av Linnea Blad den 5 december 2019 som en del av kursen *Teknisk webbdesign och användbarhet* på Blekinge Tekniska Högskola.
