Utvärdering av designprinciper som webbplatser använder
=======================
Syftet med uppgiften var att välja ut tre olika webbplatser och identifiera vilka designprinciper de använder sig av.


Urval
-----------------------
Tre webbplatser valdes ut vilka säljer herrkläder. Urvalet gjordes genom att söka på *herrkläder* på Google och välja ut de tre första webbplatserna som kom upp i sökresultatet.

Den första webbplatsen var [Brothers](https://www.brothers.se/), den andra var [Stayhard](https://www.stayhard.se/) och den tredje var [Dressman](https://dressmann.com/sv/).


Metod
-----------------------
Webbplatserna undersöktes utifrån hur de använder designprinciperna kontrast, perspektiv och enhetlighet. Som källor användes boken *The Principles of Beautiful Web Design, 3rd Edition* av George, James och Beaird Jason samt youtube videon [Art Principles](https://youtu.be/eapeL2fwdc8) av ArtOfTeaching.


Resultat
-----------------------
###Brothers
[FIGURE src="image/brothers.jpg?w=600"  caption="Brothers webbplats"]

Webbplatsens syfte är att sälja herrkläder. Designen är enkel, mot det minimalistiska hållet men mycket fokus läggs på bilderna. Det är sparsamt med färger och webbplatsen är övergripande ljus. Effekterna är få, även vid hovring, och designen är “platt”. Webbplatsen känns ren på grund av att det inte finns mycket färger eller effekter. Blicken dras till bilderna eftersom det är de som sticker ut och därmed läggs fokus på produkterna vilket är webbplatsens syfte.

Webbplatsen består mest av bilder vilket innebär att designprinciperna appliceras mycket på bilderna. Perspektiv uppnås genom de många olika bilderna. Loggan samt en stor del av texten är svart vilket blir en kontrast mot den vita bodyn och texten sticker ut. Enhetlighet och kontraster mellan bilderna uppnås genom olika motiv, perspektiv och färger mellan bilderna. De första bilderna har samma bakgrund, efter dem kommer en rad med produktbilder med annan bakgrund och perspektiv, därefter kommer bland annat närbilder på tröjor och halsdukar vilket gör att kontraster men även enhetlighet uppnås mellan bilderna. Man ser vilka bilder som är produktbilder och vilka som är kategorier osv. Länkarna i navbaren ligger bredvid varandra, har samma typsnitt och storlek vilket visar att de hör ihop. Samma designprinciper används på undersidorna.

###Stayhard
[FIGURE src="image/stayhard.jpg?w=600" caption="Stayhard webbplats"]

Webbplatsens syfte är att sälja herrkläder. Designen är relativt enkel och “platt” men med en del effekter vid hovring. Färger används sparsamt  och webbplatsen är övergripande ljus men den har några starka färger. Webbplatsen känns ren och enkel men den starka gula accentfärgen gör att webbplatsen sticker ut och man kommer ihåg den. Webbplatsen består till stor del av bilder vilket gör att blicken naturligt fokuserar på produkterna vilket är webbplatsens syfte.

Webbplatsen använder mycket kontraster mellan färger för att få vissa saker att sticka ut. En gul färg används bland annat för att framhäva rubriker och “call to action” knappar. Perspektiv uppnås genom de många olika bilderna. Enhetlighet uppnås med hjälp av färger, proximitet och storlekar på element. Navbaren och footern är gråa medan bodyn är vit vilket delar upp sidan i sektioner. Produktbilderna visar att de hör ihop genom att de har samma storlek samt att de ligger bredvid varandra. Man kan även se hur enhetlighet och kontraster skapas med hjälp av bilderna genom att de har olika motiv, perspektiv och färger. Samma designprinciper används på undersidorna.

###Dressman
[FIGURE src="image/dressman.jpg?w=600" caption="Dressman webbplats"]

Webbplatsens syfte är att sälja herrkläder. Designen är relativt enkel, “platt” och har sparsamt med effekter förutom vid hovring. Webbplatsen har däremot en del olika färger, det finns svart, vitt, grått, vinrött och rött. Webbplatsen känns lite rörig på grund av de starka färgerna och kontrasten mellan den svarta navbaren och den vita bodyn vilket gör att ögat störs och vandrar mer över webbplatsen. Trots att webbplatsen består till stor del av bilder hamnar inte fokus helt på dem eftersom det finns mycket runt om. Det skulle kunna vara deras tanke bakom att man ska vandra mer med blicken. De starka kontrasterna bidrar dock till att webbplatsen ger ett tufft och starkt intryck vilket gör att den blir minnesvärd och det är ju något som alla företag vill uppnå.

Webbplatsen använder mycket kontraster mellan färger för att få vissa saker att sticka ut, som sektionen med nyheter, loggan och kundvagns-symbolen. Perspektiv uppnås genom de många olika bilderna, speciellt de som är på förstasidan innan bilderna på produkterna kommer. Enhetlighet uppnås med hjälp av färger, proximitet och storlek. Produkterna i nyhets-sektionen har en vinröd bakgrundsfärg, navbaren och footern är svarta medan bodyn är vit vilket delar in webbplatsen i olika sektioner. Produktbilderna visar att de hör ihop genom att de har samma storlek samt att de ligger bredvid varandra. Länkarna under de stora bilderna har samma typsnitt, storlek och ligger bredvid varandra vilket visar att de hör ihop. Man kan även se hur enhetlighet och kontraster skapas med hjälp av bilderna genom att de har olika motiv, perspektiv och färger. Samma designprinciper används på undersidorna.


Analys
-----------------------
Webbplatsernas övergripande design liknar varandra och de använder designprinciperna till stor del på liknande sätt. Alla webbplatser använder bilder för att få perspektiv och ett djup i webbplatsen. De uppnår enhetlighet mellan olika element genom att ge dem samma storlek, färg, typsnitt (om det gället text) och genom att placera dem i proximitet till varandra. De skapar enhetlighet och kontraster med hjälp av bilderna genom att de har olika motiv, perspektiv och färger. Webbplatserna använder även samma designprinciper på liknande sätt för undersidorna.

Det finns skillnader över hur de använder designprinciperna och hur mycket. *Brothers* använder sparsamt med färger och jobbar mer med bilderna för att uppnå kontraster och enhetlighet. *Stayhard* använder mer färger för att uppnå kontraster och enhetlighet. *Dressman* använder mest färger, bland annat genom att använda bakgrundsfärger för att få element att höra ihop vilket de två andra webbplatserna inte gör i lika stor utsträckning.

Alla tre webbplatserna använder designprinciperna kontrast, perspektiv och enhetlighet på ett eller annat sätt. Detta skulle kunna innebära att dessa principer är viktiga och vanliga att använda när man designar webbplatser. Det är viktigt att se hur och om olika element hör ihop. Perspektiv bidrar till ett djup i webbplatsen och eftersom dess webbplatser saknar andra effekter för att skapa ett djup kan bilderna vara en viktig del för att webbplatsen inte ska bli för platt. Även kontraster kan vara viktigt för att kunna urskilja olika element och få saker att sticka ut.


Referenser
-----------------------
George, James och Beaird Jason. 2014. *The Principles of Beautiful Web Design, 3rd Edition*. SitePoint.

ArtOfTeaching. 2012. *Art Principles*. [online]. [https://youtu.be/eapeL2fwdc8](https://youtu.be/eapeL2fwdc8) (Hämtad 2019-12-04)


Om rapporten
-----------------------
Den här rapporten har utförts och författats av Linnea Blad den 5 december 2019 som en del av kursen *Teknisk webbdesign och användbarhet* på Blekinge Tekniska Högskola.
