Färgval för webbplatser inom smyckesbranschen
=======================
Syftet med uppgiften var att välja ut tre olika webbplatser och dokumentera deras färgpalett och typografi. Uppgiften gick även ut på att argumentera kring valet av färg kontra den känsla webbplatsen eventuellt vill signalera med sitt färgval.


Urval
-----------------------
Tre webbplatser valdes ut inom kategorin smycken varav två endast säljer förlovningsringar. Detta på grund av att kunna jämföra hur olika webbplatser kan skilja sig åt inom samma kategori.

Den första webbplatsen var [Rings of Sweden](https://www.ringsofsweden.com) som endast säljer förlovningsringar. Den andra webbplatsen som valdes ut var [Bentara](https://www.bentara.se) som också endast säljer förlovningsringar. Den tredje webbplatsen var [Hedbergs Guld](https://www.hedbergsguld.se) som säljer många olika typer av smycken.


Metod
-----------------------
Verktyget ColorZilla användes för att undersöka vilka färger som används. För att se vilka typer av färgscheman som används på webbplatserna användes Paletton.


Resultat
-----------------------

###Rings of Sweden
[FIGURE src="image/rings_of_sweden.png?w=600"  caption="Rings of Swedens webbplats"]

Färgschemat är akromatiskt (svart, vit, grå) med en accentfärg som är guld.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000">
<td style="height: 50px; width: 50px; background-color: #222">
<td style="height: 50px; width: 50px; background-color: #d2d2d2">
<td style="height: 50px; width: 50px; background-color: #ebebeb">
<td style="height: 50px; width: 50px; background-color: #fff">
<td style="height: 50px; width: 50px; background-color: #cda85c">
</tr>
</table>

Webbplatsen har sparsamt med färger men har däremot många stora bilder som bidrar med färg. Guld används som en accentfärg på klickbara knappar, border-bottoms, vissa symboler och för menyn. Bakgrunden är vit och texten är mestadels svart. Footern är svart och mörkgrå med ljusgrå och vit färg på texten.

För loggan *Rings of Sweden* används ett typsnitt med seriffer medan resten av webbplatsen har ett typsnitt utan seriffer. Typsnitten är neutrala, enkla och tydliga.

###Bentara
[FIGURE src="image/bentara.png?w=600" caption="Bentaras webbplats"]

Färgschemat är akromatiskt (svart, vit, grå) med två starka färger (guld och vinröd) vilka skulle kunna ingå i ett analogt färgschema.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000">
<td style="height: 50px; width: 50px; background-color: #f3f3f3">
<td style="height: 50px; width: 50px; background-color: #fff">
<td style="height: 50px; width: 50px; background-color: #b1a07e">
<td style="height: 50px; width: 50px; background-color: #662235">
</tr>
</table>

Webbplatsen har en stark vinröd färg som används genomgående i webbplatsen. Den används som bakgrundsfärg på flera ställen, som färg på rubrikerna och när man hovrar över menyn samt produkterna. Bakgrunden är vit, footern ljusgrå och texten är mestadels svart. Webbplatsen har även många stora bilder som bidrar med färg. Guld används som en accentfärg på klickbara knappar och vissa symboler.

För loggan *Bentara*, rubriker och för menyn används ett typsnitt med seriffer medan resten av webbplatsen har ett typsnitt utan seriffer. Typsnitten är neutrala, enkla och tydliga.

###Hedbergs Guld
[FIGURE src="image/hedbergs_guld.png?w=600"]

[FIGURE src="image/hedbergs_guld_2.png?w=600"]

[FIGURE src="image/hedbergs_guld_3.png?w=600"  caption="Hedbergs Gulds webbplats"]

Färgschemat är akromatiskt (svart, vit, grå). Orange, guld, mörkbrun och röd skulle kunna ingå i ett analogt färgschema.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000">
<td style="height: 50px; width: 50px; background-color: #322c29">
<td style="height: 50px; width: 50px; background-color: #595959">
<td style="height: 50px; width: 50px; background-color: #fff">
<td style="height: 50px; width: 50px; background-color: #b9aa75">
<td style="height: 50px; width: 50px; background-color: #df4b35">
<td style="height: 50px; width: 50px; background-color: #b10035">
</tr>
</table>

Webbplatsens bakgrund är vit, navbaren är grå, footern är mörkbrun och texten är mestadels svart. Webbplatsen har flera olika färger som sticker ut. Loggan är röd och används även som accentfärg på några fler ställen. Guld används som en accentfärg på klickbara knappar och när man hovrar över menyn. En orange färg används som accentfärg på chatt-bubblan i nedre högra hörnet.

På webbplatsen används endast typsnitt utan seriffer vilka är neutrala, enkla och tydliga.

Analys
-----------------------
Alla webbplatserna har en vit bakgrund och relativt sparsamt med färger. Den vita bakgrunden skulle kunna bero på att de vill lyfta fram innehållet och produkterna så att inte ögonen störs av annat. Färgen vit förknippas ofta med bröllop, renhet och ljus vilket även det skulle kunna ha spelat en roll i valet eftersom de säljer förlovningsringar och smycken. Typsnitten som de använder är neutrala och lättlästa, även för deras loggor vilket skulle kunna bero på att de vill framhäva produkterna så mycket som möjligt. Alla webbplatser använder färgen guld i viss mån, antagligen på grund av att guld ofta förknippas med smycken och lyx.

*Bentara* använder en stark och lite ovanlig färg, kanske på grund av att sticka ut från liknande webbplatser. *Rings of Sweden* har nästan inga färger, bara guld som sticker ut mot det svarta och vita. Webbplatserna blandar även typsnitt med och utan seriffer i viss mån. Båda har dessutom seriffer i deras logga vilket ger ett mer formellt intryck. Genom att använda sparsamt med färger kan webbplatserna upplevas som exklusiva och dyra vilket antagligen är deras bakomliggande tanke.

*Hedbergs Guld* använder flera olika accentfärger vilket tar fokus från produkterna och det känns osammanhängande. På grund av det spretiga färgvalet kan webbplatsen upplevas som rörig, otydlig och mindre exklusiv jämfört med de två andra webbplatserna.

Sammanfattningsvis kan man se en skillnad mellan *Hedbergs Guld* och de två webbplatser som endast säljer förlovningsringar även om de liknar varandra mycket. Bakgrundsfärgerna är överhängande ljusa och typsnitten enkla för att framhäva produkterna de säljer. De skiljer sig dock i valet och användandet av färger. *Bentara* och *Rings of Sweden* använder sparsamt med färger medan *Hedbergs Guld* använder flera olika accentfärger. Detta resulterar i att de två webbplatserna som endast säljer förlovningsringar ger ett mer exklusivt och dyrt intryck jämfört med *Hedbergs Guld*.


Referenser
-----------------------
George, James och Beaird Jason. 2014. *The Principles of Beautiful Web Design, 3rd Edition*. SitePoint.


Om rapporten
-----------------------
Den här rapporten har utförts och författats av Linnea Blad som en del av kursen *Teknisk webbdesign och användbarhet* på Blekinge Tekniska Högskola.
