Skapa tema enligt designprinciper
=======================
Syftet med uppgiften var att skapa ett tema till webbplatsen som anväder sig av tydliga designprinciper.

De designprinciper jag valde att jobba med var rörelse, perspektiv, variation, balans och enhetlighet.

###Rörelse
I det här temat ville jag införa lite mer rörelse i designen. Jag lade därför till en gradient för bodyn som skiftar mellan två färger och går från övre vänstra hörnet ner till det nedersta högra hörnet. Typsnittet för loggan *design* och huvudrubrikerna bidrar också till rörelse eftersom bokstäverna är lite sneda så det ser ut som om de står i hård blåst.


###Perspektiv
För att tillföra mer perspektiv och för att designen inte ska bli platt lade jag till skuggor på vissa element. Skuggor lades till för flashbilden, footern, bylinen och för mina sidebars. Jag fixade även att länkarna i navbaren ser ut som knappar som trycks in när man hovrar över dem vilket också bidrar till ett djup.


###Variation
Jag har skapat variation genom att ha olika bakgrundsfärger för olika element. Ett typsnitt används för brödtexten och ett annat används för rubrikerna vilket också gör att det blir en omväxling. Jag har också gjort att rubrikerna ska ha olika färger och storlek, ju lägre rubriksnivå desto mindre och mörkare blir texten.


###Balans
Webbplatsen har balans på olika sätt. Den rörliga bodyn med dess gradient balanseras upp av footern, navbaren och mina sidebars som inte har någon gradient. Det vertikala och horisontella gridet bidrar till att de olika elementen och texten är rätt justerade. Det finns också balans mellan färgerna eftersom de ingår i ett analogt färgschema.


###Enhetlighet
Jag använder tre färger genomgående i hela webbplatsen för att webbplatsen ska kännas enhetlig. Dessa färger ingår i ett analogt färgschema vilket betyder att de angränsar varandra i färghjulet och hör därför ihop. Ett typsnitt används för brödtexten och ett annat används för rubrikerna vilket gör att de olika textdelarna får en enhetlighet. Samma typsnitt och färger används även på alla sidor vilket ger enhetlighet för webbplatsen i stort. Jag har gett element olika bakgrundsfärg för att visa att det är en sektion. Footern har en annan färg än bodyn vilket visar att de tre textpartierna i footern hör ihop.


Referenser
-----------------------
ArtOfTeaching. 2012. *Art Principles*. [online]. [https://youtu.be/eapeL2fwdc8](https://youtu.be/eapeL2fwdc8) (Hämtad 2019-12-06)

George, James och Beaird Jason. 2014. *The Principles of Beautiful Web Design, 3rd Edition*. SitePoint.

Stribley, Mary. *Design Elements & Principles*. Canva. [https://www.canva.com/learn/design-elements-principles/](https://www.canva.com/learn/design-elements-principles/) (hämtad 2019-12-06)


Om rapporten
-----------------------
Den här rapporten har utförts och författats av Linnea Blad den 6 december 2019 som en del av kursen *Teknisk webbdesign och användbarhet* på Blekinge Tekniska Högskola.
