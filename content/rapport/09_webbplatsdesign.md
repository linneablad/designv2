Analys aktuell webbplatsdesign
=======================
Syftet med uppgiften var att göra en analys av aktuell webbplatsdesign och undersöka vilka trender som är aktuella för tillfället.


Urval
-----------------------
De webbplatser som valdes ut var tre frilansande webbutvecklare. Urvalet gjordes genom att söka på *anlita webbutvecklare* på Google och välja ut de tre första webbplatserna som kom upp i sökresultatet.

Den första webbplatsen var [https://webbutvecklare.nu/](https://webbutvecklare.nu/), den andra var [https://wordpressutvecklare.se/](https://wordpressutvecklare.se/) och den tredje var [https://alpa.se/](https://alpa.se/).


Metod
-----------------------
Webbplatserna undersöktes genom att titta på deras övergripande layout, färgval, typografi, responsivitet samt hur de skapar rörelse på webbplatsen. Verktyget *ColorZilla* användes för att undersöka vilka färger som används.


Resultat
-----------------------

### Gabriel Westington [https://webbutvecklare.nu/](https://webbutvecklare.nu/)

[FIGURE src="image/gabriel_westington.jpg?w=600"  caption="Gabriel Westingstons webbplats"]

Webbplatsen är övergripande enkel och den består endast av en sida. Navbaren pekar mot olika sektioner på sidan. Webbplatsen är tydlig och avskalad där fokuset ligger på texten och innehållet. Webbplatsen är inte helt platt eftersom box-shadows är tillagda på vissa element.

Rörelse skapas genom att sidan har en animerad gradient högst upp samt att element förstoras upp/glider in första gången man scrollar ner.

Webbplatsen har bara sans-serif typsnitt vilka är enkla och tydliga. Loggan är däremot uppseendeväckande och ovanlig.

Sidan fungerar bra responsivt. Det finns flera brytpunkter där vissa element döljs samt att textstorleken, antal kolumner och storleken på element ändras.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #222">
<td style="height: 50px; width: 50px; background-color: #e4dfe2">
<td style="height: 50px; width: 50px; background-color: #fff">
<td style="height: 50px; width: 50px; background-color: #e42d9f">
<td style="height: 50px; width: 50px; background-color: #CE8F9E">
<td style="height: 50px; width: 50px; background-color: #864D66">
<td style="height: 50px; width: 50px; background-color: #3F677B">
<td style="height: 50px; width: 50px; background-color: #3A757B">
</tr>
</table>

Webbplatsen är till största del vit och ljusgrå medan footern är mörkgrå. Det finns en rosa färg som används som accentfärg på knappar och liknande. Överst på sidan finns en stor bild på en dator med en animerad gradient över som skiftar mellan olika nyanser av blå och rosa.


###Adam Bergman [https://wordpressutvecklare.se/](https://wordpressutvecklare.se/)

[FIGURE src="image/adam_bergman.jpg?w=600"  caption="Adam Bergmans webbplats"]

Webbplatsen är övergripande enkel och layouten är platt, det finns inga box-shadows. Sidan är tydlig och avskalad där fokuset ligger på texten och innehållet.

Rörelse skapas genom att sidan har en animerad gradient högst upp. Det finns också en hand som vinkar och text som skrivs ut, raderas och skrivs ut igen osv på ett ställe.

Webbplatsen blandar sans-serif och seriff- typsnitt. Rubrikerna har seriffer medan resterande text är utan seriffer. Typsnitten är enkla och tydliga, även loggan i vänstra övre hörnet har ett enkelt typsnitt.
Sidan fungerar bra responsivt. Det finns flera brytpunkter där textstorleken, antal kolumner och storleken på element ändras.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #333">
<td style="height: 50px; width: 50px; background-color: #EAE6E5">
<td style="height: 50px; width: 50px; background-color: #f2f2f2">
<td style="height: 50px; width: 50px; background-color: #fff">
<td style="height: 50px; width: 50px; background-color: #23C4B9">
<td style="height: 50px; width: 50px; background-color: #5F85BA">
<td style="height: 50px; width: 50px; background-color: #EC665E">
<td style="height: 50px; width: 50px; background-color: #E84577">
</tr>
</table>

Webbplatsen är till största del vit och grå. Överst på sidan finns en animerad gradient som skiftar mellan olika nyanser av blå och rosa. Det finns ingen accentfärg på startsidan.


### Alexander Palm [https://alpa.se/](https://alpa.se/)

[FIGURE src="image/alexander_palm.jpg?w=600"  caption="Alexander Palms webbplats"]

Webbplatsen är övergripande enkel och layouten är platt men det finns en  box-shadow på ett ställe. Webbplatsen har bara en sida så det finns ingen navbar. Sidan är tydlig och avskalad, fokuset ligger på texten och innehållet.

Rörelse skapas på flera olika sätt. Sidan har en gradient högst upp som skiftar mellan svart och mörkgrå. Loggan skrivs ut på skärmen när man laddar om sidan och element glider in på skärmen när man scrollar ner. Längst ner finns ett bildspel med olika animerade bilder.

Webbplatsen har bara sans-serif typsnitt vilka är enkla och tydliga. Dess logga är däremot ovanlig och uppseendeväckande.

Sidan fungerar bra responsivt. Elementen anpassar sig efter skärmstorleken och ändrar storlek utefter den. Det finns en brytpunkt där det blir en-kolumns layout.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #020202">
<td style="height: 50px; width: 50px; background-color: #202020">
<td style="height: 50px; width: 50px; background-color: #F6F6F6">
<td style="height: 50px; width: 50px; background-color: #FAFAFA">
</tr>
</table>

Webbplatsen är vit, grå och svart. Överst på sidan finns loggan *alpha* med en gradient som skiftar mellan svart och mörkgrå. Det finns ingen accentfärg på sidan.


Analys
-----------------------
Webbplatserna liknar varandra på många sätt. Alla webbplatser är enkla och avskalade där texten och innehållet lyfts fram. De använder sparsamt med färger och det är bara en webbplats som använder en accentfärg. Gabriel Westington och Adam Bergman tillför färg på sidan med en gradient som skiftar mellan blått och rosa medan Alexander Palm bara använder svart, vitt och nyanser av grått. Deras typsnitt är enkla och sticker inte ut förutom två av webbplatsernas loggor. Två av tre har bara en sida och en har inte heller någon navbar. Sidorna fungerar bra responsivt. Alla webbplatser har stora bilder med gradients högst upp på sidorna varav två är animerade. Webbplatserna använder även animeringar på olika sätt för att skapa rörelse.

Sammanfattningsvis verkar trenden för webbplatsdesign för frilansande webbutvecklare vara att hålla det enkelt och mot det minimalistiska hållet. De kanske vill hålla det enkelt och avskalat för att kunden som går in på webbplatsen ska fokusera på innehållet. Deras tanke bakom kanske är att kunden inte ska få förutfattade meningar om att de är låsta vid en typ av designstil och inte kan anpassa sig efter deras önskemål. Att skapa rörelse på webbplatsen genom att använda gradients och animationer verkar också vara en trend. Det kan vara ett sätt för dem att visa upp lite vad de kan göra och för att väga upp mot den annars avskalade webbplatsen.


Referenser
-----------------------
ArtOfTeaching. 2012. *Art Principles*. [online]. [https://youtu.be/eapeL2fwdc8](https://youtu.be/eapeL2fwdc8) (Hämtad 2019-12-18)

George, James och Beaird, Jason. 2014. *The Principles of Beautiful Web Design, 3rd Edition*. SitePoint.

Stribley, Mary. *Design Elements & Principles*. Canva. [https://www.canva.com/learn/design-elements-principles/](https://www.canva.com/learn/design-elements-principles/) (hämtad 2019-12-18)


Om rapporten
-----------------------
Den här rapporten har utförts och författats av Linnea Blad den 18 december 2019 som en del av kursen *Teknisk webbdesign och användbarhet* på Blekinge Tekniska Högskola.
