---
---
Redovisning kmom03
=========================

Det känns roligt att jobba med ett vertikalt och ett typgrofiskt grid. Det är lättare att få allt att ligga exakt i linje med andra element än när man bara gissar lite och sätter sina egna paddings och margins. Det blir därmed en bättre uppbyggnad och balans mellan elementen. Texten ser bättre ut med ett horisontellt grid och det blir ett bättre flöde i texten.

Eftersom jag satsar på ett enkelt tema ville jag inte att typsnittet skulle sticka ut för mycket eller vara störande. Jag använde därför typsnitt som inte är så uppseendeväckande eller ovanliga. Jag använde en serif-font för rubrikerna och en sans-serif font för brödtexten för att få en brytning mellan rubriker och brödtext. Jag ville att loggan *“Design”* skulle sticka ut och valde därför en handskriven font. Alla tre olika fonter som jag valde var ganska “tunna” vilket jag tyckte gav ett elegant intryck.

Jag har inte jobbat med gridbaserade layouttekniker tidigare. Det har gått bra men det är lite svårt att få vissa element att ligga på rätt plats i gridet. Jag lyckades inte få bilderna att ligga på det horisontella gridet vilket resulterade i att bylinen och texten under också hamnar fel. Det blir också lite svårt att få element under att hamna rätt när man lägger på margins och paddings.

Jag tycker att det har varit otydligt i uppgiften hur man kan dela upp koden i olika moduler som man sedan kan återanvända. Jag gjorde därför som Mikael i videoserien och skapade en ny fil för base som jag döpte till base_kmom03.less och en ny layout-fil som jag döpte till vgrid.less. I de filerna lade jag den kod som behövdes för att styla hela sidan.

Det gick bra med responsiviteten. Jag hade redan kod från föregående kursmoment för responsivitet så jag använde mycket av den men ändrade så att jag utgick från det vertikala gridet. Istället för att sätta att ett element skulle ta upp 100% av sidan så ändrade jag till att den skulle spänna över alla kolumner. Jag kunde även ta bort float: none; eftersom den inte behövdes längre.

I det här kursmomentet har jag lärt mig mer om vad man ska tänka på när man väljer font, vilken känsla man vill förmedla och hur fonten passar in i det övriga temat på webbplatsen. Jag har också lärt mig om vertikala och horisontella grid och det magiska numret.
