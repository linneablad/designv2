---
---
Redovisning kmom04
=========================

Det var givande att skriva rapporten. Man fick använda kunskaperna man lärt sig och få en större inblick i hur företag använder färger och typsnitt i sina webbplatser.  Jag fick mer ideér till hur jag själv kan tänka när jag väljer färger och typsnitt beroende på vilka känslor jag vill skapa.

För det minimalistiska temat tänkte jag att stylen ska vara enkel. Jag tog bort en del effekter såsom box-shadow för att få en mer platt-utseende. Jag använde ett akromatiskt färgschema (vit, svart och grått). Jag använde mest vitt och ljusa nyanser av grått för att få en ljus webbplats. Jag tog ut en orange färg från flash-bilden som jag använde som accentfärg på text-loggan och huvudrubrikerna. Jag ville använda typsnitt som är enkla och tydliga och som inte sticker ut så mycket. Typsnitten som jag har för bastemat uppfyller de kraven så därför använde jag samma typsnitt.

För det färgglada temat tänkte jag att stylen ska sticka ut lite mer jämfört mot det minimalistiska temat. Jag lät effekterna från bastemat vara kvar såsom box-shadow för att inte ha ett platt utseende. Jag tog ut en beige färg från flash-bilden och skapade ett triadiskt färgschema med beige, blå och grön. Jag använde en mörkare nyans av den blå färgen för text-loggan och huvudrubrikerna. I det här temat ville jag använda typsnitt som sticker ut lite mer. Jag valde därför ett typsnitt på text-loggan som är lite annorlunda och en serif-font för rubrikerna som är lite tjockare än mitt vanliga typsnitt.

För det mörka temat behöll jag effekterna från bastemat. Headern och footern satte jag till svart och body-elementet satte jag till mörkgrå. Jag utgick från den beige färgen från det färgglada temat och gjorde ett komplementärt färgschema. Den beige färgen använde jag på text-loggan och rubrikerna. Den komplementära blå/gröna färgen gjorde jag mörkare och använde på blocken. För det här temat ville jag ha ännu tjockare typsnitt och ändrade därför typsnittet för loggan och för rubrikerna.

Jag använde ett bastema som är default i styleväljaren. Bastemat är uppdelat i två filer vilka är layout och base. Sedan gjorde jag en ny LESS fil för respektive tema och använde variabler för att ändra färger och typsnitt. Jag lade även in lite kod för att t.ex. ta bort eller lägga till effekter.

I det här kursmomentet har jag lärt mig mer om färger och hur man kan sätta ihop färger till olika färgscheman. Jag har också lärt mig om minimalistiska teman och hur företag kan tänka när de väljer ut färger att använda på sina webbplatser.
