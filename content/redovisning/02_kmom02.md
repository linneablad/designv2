---
---
Redovisning kmom02
=========================

Less känns roligt att arbeta med men samtidigt svårt.  Det känns komplicerat att veta när det är fördelaktigt att använda variabler, mixins osv. Just nu har jag fullt upp att navigera i ramverket och styla webbplatsen genom att enbart använda CSS. Jag tycker också att det är svårt att veta i vilka filer jag ska lägga stylen eftersom det finns en fil som heter layout.less och en som heter layout_kmom02.less. Nu har jag lagt den nya stylen för kmom02 i layout_kmom02.less medan layout.less har kvar den gamla stylen från kmom01.

Jag har inte använt Makefiler eller något annat byggverktyg tidigare. Det går bra att använda det men jag förstår inte riktigt vad det är egentligen. Jag tycker att det var lite otydligt i uppgiftsbeskrivningen vad det är för något och det stod inte så mycket om det så jag antar därför att vi inte behöver veta exakt vad det är i detta läge.

Det känns okej att kompilera från LESS till CSS. Det känns dock lite irriterande att man måste kompilera och därmed vänta några sekunder varje gång man ändrat något i koden och vill se hur det ser ut i webbläsaren.

Jag har tänkt satsa på en enkel style med ganska ljusa färger. Jag har använt en ljusblå färg för headern och en mörkare nyans av den för footern. Jag använde en ljusgrå färg för body-elementet eftersom jag tyckte att det såg tråkigt ut med helt vitt. För att undvika att webbsidan ska se platt ut så lade jag på en vit färg och en box-shadow på bl.a. bylinen.

I det här kursmomentet har jag lärt mig vad CSS preprocessorer är för något och vad de är bra för. Jag har lärt mig lite om hur man kan använda LESS, bland annat om variabler och mixins. I kapitel 1 i boken *The Principles of Beautiful Web Design* har jag lärt mig lite om grid och hur man ofta delar in en webbsida i tredjedelar. Genom boken har jag också lärt mig om hur man kan skapa olika typer av balans mellan elementen i webbsidan.
