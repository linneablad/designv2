---
---
Redovisning kmom10
=========================

1
-----------------------
###Uppdrag 1: Analys aktuell webbplatsdesign
För analysen valde jag tre webbplatser från frilansande webbutvecklare. Anledningen till att jag valde det området var eftersom jag ville få lite inspiration inför Uppdrag 3 då man ska skapa en webbplats och ett tema.

Det var intressant att göra undersökningen eftersom jag kom fram till att webbplatserna liknade varandra mycket. Alla webbplatser var avskalade och enkla. Två av webbplatserna hade bara en sida och en saknade navbar. De hade inte heller mycket färger och var till mestadels ljusa. Det märktes tydligt att de ville lyfta fram innehållet i webbplatsen. Alla webbplatser använde även gradients och olika typer av animationer vilket var intressant eftersom jag inte direkt sett det på andra webbplatser.

###Uppdrag 3: Webbplats
Jag använde min redovisa sida som grund men rensade bort mycket som inte behövdes. Jag utgick från min style från kmom04 och tog bort det som inte var aktuellt i min nuvarande design och fortsatte därifrån. Jag gjorde så för att ha en grund att stå på och slippa lägga tid på att bygga upp sidan från grunden igen eftersom jag ändå skulle ha samma struktur.

Det var svårt att veta vad man ska skriva för text, speciellt för startsidan och bloggen. Jag utgick från mig själv och tänkte om det hade varit min sida hade jag på startsidan velat visa vilka tjänster jag kan erbjuda och berätta lite om vem jag är. Jag hade också velat visa upp vad jag gjort tidigare och visa nyheter i företaget för att göra det mer personligt. Jag går kurspaketet så jag har inte gjort så många sidor som jag kunde visa upp. Därför blev det lite konstigt att visa upp me-/redovisa-sidan och skriva att Bew Gorp har gjort den när det står att sidan är gjord för kursen design och att jag, Linnea Blad har gjort den.

###Uppdrag 4: Tema
I den första uppgiften när man skulle undersöka aktuella trender valde jag webbsidor för frilansande webbutvecklare. Jag tog mycket inspiration från hur de hade gjort. Jag tänkte att sidan skulle vara enkel för att innehållet ska lyftas fram. Jag gjorde att sidan är övergripande ljus med vit bakgrund för att inte ögat ska störas av starka färger. Jag tycker att box-shadows tillför mycket i en design så jag lade på lite skuggor på vissa element för att lyfta fram dem. Jag använde också symboler från fontawesome för att lyfta fram rutorna (Mina webbsidor är...) på startsidan. För att få in lite rörelse använde jag en hover-effekt i navbaren och en gradient i flashbilden. Gradienten tillför lite färg och jag valde en accentfärg för att lyfta fram vissa saker som kontakt-knappen.


2
-----------------------
Jag tycker att det var ett rimligt projekt för kursen. Den tog upp det vi har jobbat med under kursens gång som olika teman, rapporter, designteori och liknande. Rapporten och temat gick bra att genomföra. Jag hade fått mycket träning i rapportskrivande under kursens gång vilket hjälpte. Vi har också gjort många olika teman, minimalistiska, färgglada, mörka och tränat på att använda olika designelement och designprinciper så det gick bra att anpassa designen utefter kundens önskemål. Det jag tyckte var svårt var att man var tvungen att hitta på text till webbplatsen. Det tog lite tid för mig att komma på vad jag skulle skriva och vilka blogginlägg jag skulle ha. Det som var lätt var att skapa temat eftersom jag använde mycket av min css-kod från föregående teman.


3
-----------------------
Jag tycker att det varit rörigt och svårt att jobba i ramverk så här tidigt i utbildningen. Jag vill gärna lära mig allt från grunden direkt och tycker att det är svårt att “kastas in” i saker där mycket är nytt. Jag hade hellre velat att man läste denna kurs efter ramverkskursen så att man hade mer förståelse för hur allt fungerar. Boken var rolig och enkel att läsa, mycket tack vare alla bilder och exempel som fanns i den. Lärarna har svarat snabbt och funnits där om man har behövt hjälp. Jag hade velat att man fick längre tid på sig för kursmomenten och mindre för projektet eftersom det känns som att kursen är upplagd för att man ska ligga efter. Jag har lagt ner mer än 20 timmar varje vecka för att hinna med kursmoment 1-6 men blev klar med projektet mycket tidigare än slutdatum (siktade på E). Det jag också önskar är att man fick veta ungefär vilken betygsnivå man ligger på när man lämnar in inlämningsuppgifterna. Det hade hjälpt mycket för då kan man anpassa tiden man lägger ner. Kursen får betyget 6/10 av mig. Materialet, upplägget och lärarna är bra men om man är som mig hade jag inte rekommenderat kursen. Om man inte har problem med mycket nytt på en gång så hade jag rekommenderat kursen.
