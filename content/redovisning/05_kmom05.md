---
---
Redovisning kmom05
=========================


På undersökningen kom jag fram till att webbplatserna hade många och till stor del samma förbättringsåtgärder. De fick även dåligt betyg på PageSpeed men hade trots det en låg laddningstid och jag upplevde dem inte som långsamma.

Det kändes smidigt att använda Cimage. Jag brukar inte hålla på med bilder så mycket så när jag väl ska göra det använder jag paint för att t.ex. croppa en bild, något mer än så brukar jag inte göra. Det var nyttigt att lära sig att man kan minska bildstorleken genom att croppa bilden i Cimage istället för att ladda en stor bild och sedan minska den med CSS som jag gjort tidigare.

Det gick bra att använda modulen och jag tyckte att den var enkel att använda och hade bra funktioner. Det var mycket lättare att göra snabba och enkla förändringar istället för att göra kopior av samma bild och öppna bilden i ett bildbehandlingsprogram för att t.ex. croppa bilden. Mina favoriter i modulen är att man kan croppa, lägga på olika filter och att man kan rotera bilder.

Jag tycker att bilder är en stor och viktig del av en webbplats. Bra och snygga bilder kan lyfta vilken webbplats som helst. Samtidigt är det oerhört viktigt att inte bilderna gör att laddningstiden för webbplatsen ökar för mycket. Man behöver därför lära sig om olika bildformat och hur man kan göra för att bilderna ska påverka laddningstiden så lite som möjligt. Jag tycker att det är svårt att redigera bilder så att de blir riktigt snygga. Det blir inte lättare heller av att många bildbehandligsprogram är så komplicerade, som t.ex. photoshop så jag har aldrig orkat sätta mig in i det och lära mig.

I det här kursmomentet har jag lärt mig hur man kan undersöka webbplatsers laddningstid och hur man kan optimera laddningstiden för ens webbplats. Jag har också lärt mig hur man kan göra bilder mer responsiva och hur man kan redigera bilder med Cimage.
