---
---
Redovisning kmom06
=========================

Det känns välbehövligt att lära sig mer om designprinciper och designelement. Det har fått mig att tänka ett steg längre när jag jobbar med min egna design och att ge den det där lilla extra. Genom att lära mig teorin bakom har jag insett hur jag tidigare använt designprinciper utan att tänka på det, som t.ex. enhetlighet och kontrast.

I rapporten kom jag fram till att webbplatserna jag undersökte använde designprinciperna perspektiv, enhetlighet och kontrast på liknande sätt. Detta var intressant att se. Det skulle kunna bero på att de designprinciperna jag undersökte är viktiga i utformning av webbplatser, i alla fall för onlinebutiker som säljer herrkläder.

Jag tyckte att det var lite konstigt att ha två uppgifter eftersom man gjorde typ samma sak i båda. Man använde sig ju av designprinciper även i uppgiften “Skapa tema med designelement”. Det var därför konstigt att göra en ny design för uppgiften “Skapa tema enligt designprinciper” med andra designelement. Jag tycker att det hade varit tydligare och mer logiskt om den andra uppgiften var en uppföljning på den första och man skulle visa vilka designprinciper man använt. Eller att de båda uppgifterna slogs ihop till en enda så att man skriver om både vilka designelement och vilka designprinciper man använt.

Jag var redan ganska nöjd med min design så det kändes lite som att jag förstörde den. Jag lade till designelement ganska övertydligt för att det skulle synas eftersom det stod att man skulle göra det. Jag ändrade och lade till saker för att kunna utföra uppgifterna men det var inte alltid jag blev nöjd med resultatet. Det som jag blev nöjd med och skulle kunna tänka mig lägga till på något sätt i min default-style var hover-effekten i navbaren, gradient i bodyn samt mönstret för footern och navbaren.

För min del är "the final touch" att man ser över designen och lägger till eller ändrar småsaker som kan göra stor skillnad för utseendet och känslan. Detta kan vara att lägga till box-shadows, mönster, gradients, borders eller liknande. Det kan också vara att man ser över hela designen, tar in helheten och känslan. Då kanske man inser att man behöver ändra en färg på ett element, placera det elementet någon annanstans, öka paddingen/margin, ändra font-storleken eller liknande.

I det här kursmomentet har jag lärt mig om designprinciper och hur de organiserar designelement. De designprinciper som jag har lärt mig är kontrast, enhetlighet, balans, betoning, variation, mönster och rörelse. Jag har också lärt mig om designelementen linjer, mönster, figurer, former, färg, space, textur, massa och ljus.
